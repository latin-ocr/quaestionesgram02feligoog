Quicunque in literis latinis versatus liberae rei publicae ’,
scriptores comparabit cum iis, qui Caesarum temporibus libros
composuerunt, magnum discrimen inter eos interesse et illos
multis rebus his praestare facile cognoscet. quam ob rem
viri docti comparatione aetatum cum metallis tacta, optimo
iure semper auream, quae dicitur, aetatem linguae latinae
ab argentea secreverant. atque recentioris temporis scriptores
Romanos ipsos non fugisse, linguam suam priorum esse post·
ponendam, testis est Seneca, qui in epistula centesima decima

quarta aetatis suae vitiosam et corruptam loquendi consue· ,

tudinem vituperat. iam quaerentibus nobiS, quibus causis sit
iactum, ut studia literarum atque ipsa lingua Romanorum
paulatim in deterius mutarentur, nulla maior occurrit, quam
ipsum Caesarum imperium. nam cum antea unus quisque
totum se rei publicae dedisset, omnes curas omnesque cogi·
tationes ad salutem eius contulisset, administrandaeque civi-
tatis partem cepisset, tum uno tractante rem publicam, iam
non erat locus bene merendi de patria. remota igitur condi-
cione, qua Roma urbs orbem terrarum in potestatem suam
redegerat, imperii Romani opes viresque in dies magis fran-
gi neccsse tuisse, quis est quin intelligat?

Adde quod plerique imperatorum civitatem servitute op-
pressam tenebant et si quem libere cogitantem atque agentem
viderent, non dubitabant eum interimere. quae cum ita essent,
fieri non poterat, quin Romani, remoti a negotiis publicis,
desidiae luxuriaeque se dederent et a maiorum virtutibus
desciscerent.

